# 網購集運

網購，推薦4個地方，淘寶，京東，小米商城，抖音直播

同一個產品，係唔同地方，可能價錢唔同。

例如淘寶天貓有年貨節，我嘅小米門鎖係小米商城2199，天貓年貨節1999

京東有時包送貨香港，唔洗轉運，因為京東有全球購，運費貴可以考慮京東，例如我嘅智能窗簾就係京東買

抖音直播果時，主播時不時會放福利，我個1米4岩板餐檯+4把凳，1299係抖音買

小米商城貨最全，我指小米產品，但全部係原價，冇折扣

關於轉運我通常用3間比大家參考

# 1 淘寶官方轉運，轉運公司叫菜鳥，直接寫香港地址就ok

好處係方便溝通退貨，首重23蚊

有街坊啱啱開始使用淘寶，見到物流信息簽收。其實呢個意思係國內物流部分完成，貨品已經到達深圳轉運倉，我的淘寶》待收貨》物流信息》合併轉運，係呢度比深圳到香港嘅物流費用。多件物品可以一齊轉運。

# 2 順豐國際轉運 sfbuy.com

淘寶收貨地址寫佢d東莞貨倉

好處係快，首重20蚊，通常第二日送到香港屋企

# 3 點m買 dimbuy.com

淘宝收货地址係佢d深圳貨倉，首重36蚊

好處係檢查唔似順豐咁嚴格，有時d違禁品都可以轉運，我試過買生果，植物都轉運過來了

# 集運價錢參考

智能吊燈 60

智能窗簾 120

岩板飯台+4把凳 400幾

65吋電視機 413

電鑽 23

開關 20


